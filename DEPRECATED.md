# Deprecated

## Update March 1, 2016

> ### Zakelijke betaalmethodes via partnerschap onder één dak bij ABN AMRO
>
> Consumenten hebben steeds meer keuzes voor betalingen zoals pin, creditcard, iDeal en PayPal. Voor ondernemers is het belangrijk dat ze de klant deze betaalkeuzes kunnen bieden. Vanaf vandaag biedt ABN AMRO ondernemers met een winkel en een webshop verschillende digitale en contante betaalmethodes via één contract en één aanspreekpunt. Later dit jaar volgt deze service voor alle zakelijke klanten van ABN AMRO.
> 
> #### Partnerschap
> 
> ABN AMRO is hiervoor een samenwerking aangegaan met First Data en biedt deze diensten aan via European Merchant Services. First Data is wereldwijd toonaangevend op het gebied van transactieverwerking en innovatieve betaaloplossingen. European Merchant Services (EMS) verwerkt meer dan 25 jaar creditcard- en pinbetalingen voor bedrijven. In de loop van 2016 zal het voor ondernemers mogelijk zijn om meer producten en diensten toe te voegen aan deze betaaloplossing.
> 
> Berend Dinkla, directeur Products & Business Development Corporate Banking ABN AMRO: “We zijn zeer verheugd dat we deze betaaloplossingen via een partnerschap kunnen aanbieden aan onze klanten. Met deze nieuwe propositie kunnen we onze klanten ontzorgen door het bieden van één contract met betaaloplossingen voor zowel de webshop als fysieke winkels. Samen met onze partners EMS en First Data blijven we investeren in relevante betaaloplossingen.”
> 
> Bart Damstra, Algemeen Directeur European Merchant Services: “Het partnerschap tussen EMS, First Data en ABN AMRO zal onze slagkracht in de betaalindustrie verder vergroten. Ik ben ervan overtuigd dat we met deze winnende combinatie onze klanten nog beter van dienst kunnen zijn. We zijn vastberaden ons productaanbod verder te ontwikkelen om betalingen nog gemakkelijker te laten verlopen.”
> 
> Shane Fitzpatrick, Head of Global Business Solutions, EMEA, First Data: “First Data vervult een spilfunctie bij de mondiale handel. We bieden ondernemingen van elke omvang best-in-class technologische oplossingen. Dankzij deze mooie samenwerking kunnen First Data en ABN AMRO hun klanten voortaan een omnichannel ervaring bieden: innovatieve point-of-sale, mobiele en online-oplossingen die bedrijven en hun klanten samenbrengen.”

**Source:** https://www.abnamro.com/nl/newsroom/persberichten/2016/zakelijke-betaalmethodes-via-partnerschap-onder-een-dak-bij-abn-amro.html
